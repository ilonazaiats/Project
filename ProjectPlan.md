# План проєкту
*Над проєктом працюють: Заяць Ілона, Андрейко Дарія, Жуковська Віта*

## Яку історію ми хочемо розповісти з допомогою даних, на яке питання відповісти?
Злочини спостерігаються по цілому світі, тому не дивним є те, що у Львові ця проблема є теж болючою. Частими є грабежі, крадіжки та хуліганство. Для того, щоб зменшити відсоток грабежів, міське керівництво має забезпечувати освітленням темні провулки, таким чином зробити комфортними вулиці для ходіння у нічний час. Ми вирішили взяти дані про освітленість вуличок Львова та дані про кількість грабежів, крадіжок, хуліганства:
- спочатку проаналізувати окремо кожні дані (побачити тенденцію, як збільшується кількість вуличного освітлення у Львові і наскільки часто львів’яни звертаються на гарячу лінію щодо проблем з освітленням, як змінюється кількість злочинів з плином часу, в який час їх скоюють найчастіше, і в який час львів’яни почувають себе в безпеці)
- також подивитись чи існує між цими даними якийсь зв’язок (подивитись в який час включають світло ввечері та в який час спостерігається найбільша кількість злочинів, а також чи зменшується кількість злочинів зі збільшенням кількості освітлення у Львові та з плином часу, чи відчувають себе львів’яни безпечніше).  

#### Питання, на яке шукаємо відповідь: 
Чи є зв’язок між освітленістю вуличок Львова та кількістю грабежів, крадіжок і хуліганства? Якщо так, то який саме? Як одна змінна впливає на іншу?
#### Гіпотеза:
Припускаємо, що зі збільшенням освітленості вулиць Львова зменшується кількість крадіжок, грабежів та хуліганства.
#### Чому це цікаво?
Безпека є одним із визначальних факторів при визначенні рівня життя у місті, відповідно освітленість вулиць відіграє в цьому не останню роль.

## Які дані є для цього?
1) Показники благоустрою міста Львова - https://opendata.city-adm.lviv.ua/dataset/5cb73cde-1da0-47a7-93dc-f2af3e67255f/resource/e406ed26-f910-4702-ad7e-6fd4777160ac
2) Показники безпеки в місті Львові - https://opendata.city-adm.lviv.ua/dataset/pokaznyky-bezpeky-v-misti
3) Сайт zaxid.net, в якому є рубрика “вуличне освітлення” (звідси ми можемо витягнути дані про те, коли та на яких вулицях встановлювали нове освітлення, скільки це коштувало) - https://zaxid.net/vulichne_osvitlennya_tag43706/
4) Дані про те, в якій годині вмикають вуличне освітлення - http://tvoemisto.tv/news/yak_u_lvovi_pratsyuie_vulychne_osvitlennya_detali_73153.html
5) Дані про те, в який час найчастіше скоюють злочини (за 2015-2016 роки) - https://opendata.city-adm.lviv.ua/group/safety
6) Кількість звернень на гарячу лінію міста щодо вуличного освітлення - https://opendata.city-adm.lviv.ua/dataset/osnovni-pokaznyky-roboty-haryachoyi-liniyi-mista/resource/4cdc01e3-2ae8-4c3a-8667-d77571f5fcb8
7) Основні показники Соціального моніторингу «Якість життя у Львові» (показники про відчуття безпеки вдень/вночі) - https://opendata.city-adm.lviv.ua/dataset/yakist-zhyttya-u-lvovi/resource/46fcd23d-2aad-4c33-b90f-0ba30211f50f

Поєднавши всі ці дані, можна буде розповісти історію про те, як змінювалась ситуація з освітленням впродовж 2010-2019 років, як змінювалась ситуація з грабежами, крадіжками та хуліганством впродовж 2010-2019 років, чи почувають львів’яни себе безпечно вночі, в який час у Львові вмикають світло ввечері та в який час найчастіше скоюються злочини, як кількість зовнішнього освітлення у Львові впливає на кількість грабежів, крадіжок та хуліганства.

## Чи дані вже представлено в табличній формі, наскільки вони готові для аналізу?
Показники благоустрою, кількість звернень на гарячу лінію, показники про відчуття безпеки представлено в табличних формах, а з 2 сайтів ми маємо витягнути дані самостійно або з допомогою скрейпінгу. Загалом ми оцінюємо дані як майже готові до аналізу, підготовка даних займе менше 20% всієї роботи над проєктом.
